---
layout: default
title: El projecte
lang: cat
handle: /elprojecte
---

## Presentació del projecte
*Al voltant de les HD 2020* revisita els objectius de l'original <a href="https://github.com/elotroalex/arounddh">Around DH in 80 Days</a>, per tal de presentar les humanitats digitals com a disciplina acadèmica global a públics novells i experimentats. L'enfocament parteix d'un punt de vista pràctic i vol connectar amb projectes actuals de HD d'arreu del món. *Around DH in 80 Days* va ser pioner a l'hora de donar visibilitat a treballs d'HD al voltant del món. Durant els més de cinc anys que porta en actiu, l'existència d'aquesta feina en les HD ja no és qüestionable. A través de <em>Al voltant de les HD 2020</em> volem fer el següent pas: treure a la llum les <em>xarxes</em> humanes i els recursos que han fet possible aquests projectes, les eines emprades, i posar en relleu la seva <em>importància</em>. ¿Què volen aconseguir els membres de l'equip amb aquest projecte? ¿Què han après durant el procés? Per tal de fer això possible, cada peça la signa una persona associada al projecte, en resposta a una sèrie de preguntes que genera el projecte *Al voltant de les HD 2020*.

Malgrat haver començat a un ritme lent aquest any, *Al voltant de les HD 2020* mira de presentar un projecte d'Humanitats Digitals en una llengua que no sigui l'anglesa o d'un grup minoritzat un cop per setmana. També esperem poder incloure peces de "l'estat de la qüestió a les HD" a diverses regions, llengües o disciplines durant l'any.

## Enviament de projectes
Si coneixes un projecte que t'agradaria veure a *Al voltant de les HD 2020*, pots [omplir aquest formulari per projectes](https://forms.gle/b6EeaCph2bBWREEx8). Les sol·licituds s'enviaran als editors per a la seva consideració.

## Uneix-te al projecte com a editor o traductor
Se celebraran reunions editorials breus de *Al voltant de les HD 2020* de manera sincronitzada cada Divendres a partir del 6 de Març a les 9:00 AM (horari del Pacífic), amb discussions entre reunions per mitjà de la llista de correu d'[Al voltant de les HD 2020](https://mailman.stanford.edu/mailman/listinfo/around-dh-2020). Si estàs interessada a participar com a voluntària i ajudar a identificar possibles projectes i obtenir-ne la informació necessària perquè figurin a la nostra pàgina, no dubtis a [unir-te a la nostra llista de correu](https://mailman.stanford.edu/mailman/listinfo/around-dh-2020).

També busquem traductores interessades a traduir les entrades a qualsevol altra llengua. Us agrairíem que contactéssiu amb la  Quinn Dombrowski per correu a qad@stanford.edu si us ve de gust fer de voluntàries! Les traductores seran acreditades com a co-autores a les seves traduccions.


## Informació editorial
Quinn Dombrowski va seleccionar els primers projectes, basant-se amb la seva diversitat lingüística i resposta dels equips darrere els projectes. Les tries futures es faran de manera col·lectiva pels editors, però la responsabilitat última per aquestes decisions (i qualsevol ira que se'n desencadeni) recau en la Quinn Dombrowski. 

El nostre objectiu a *Al voltant de les HD 2020* és minimitzar l'encavalcament de col·laboradors entre els projectes que presentem, i utilitzar les peces de "l'estat de la qüestió a les HD" per tal d'establir connexions més amplies dins la disciplina. Abans no acabi aquest any, ens agradaria haver fet difusió de projectes que donin visibilitat a una gran varietat de llengües, localitzacions i metodologies.

## Agraïments
Per començar amb una creixent llista d'agraïments en relació amb aquest projecte, voldria agrair l'Alex Gil per passar-me el relleu del projecte "Around DH", incloent-hi la transferència del domini original que ell va crear pel projecte original.
